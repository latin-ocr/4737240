...23-

τοῧ, τοῦ ἑτέρου modo pro earum inter se diversitate
considerantur, eiusque quod Socrates de secernendis
speciebus supra proposuerat, initia sunt facta. Nam
ex Platonis methodo ut specierum ad communionem
perveniri possit, nulla melior inveniri potest via, quam
ut illum secernendi actum, quantum eius fieri possit,
peragamus, singula etiam et minima, quae inde effici

possunt, ad extremum‘ usque persequamur.

t ἡ
ιι

De dialectica via *), qua prima series incedit,
haec fere notanda videntur.

Totam quaestionis Platonicae naturam ignorantis
est statuere, dialogi methodum esse sophisticam. Quod
vocabulum si quis urgere velit, concedendum erit, om-
nino et hypotheseos et >omnium earum positionum quae
cum ea conjunguntur, esse indolem veram et rationem,
ut sophisticae esse appareant. Quod si sophisticum
illud est, quod consulto.a veritate aberrat: etiam men-
tis categoriae, impersseotaie illae et mancae, quae in unam
rei partem se immergentes, totam et veram eius vim
comprehendere nequeunt, et tamen speciem dignita-
temque veritatis sibi arrogare affectant, erunt sophisti-
cae appellandae. Has igitur vera ratio ad rationem
reddendam expostulans, nihil aliud quam jus in eas
exercet, poenasque repetit debitas, eas suo ipsarum
modulo metiens: in ipso sophismate sophisma illud
esse demonstrat: nec quisquam, nisi qui parum sit
exercitatus, ipsam rationem esse sophisticam in ani-

 

‘) Pari modo Parmenides jam in priori dialogi parte argumen-
tatur, quamvis non ea constantia argumentorumque necessario con-
nexu, scilicet quaestione assultim ingrediente, temereque modo hanc
modo illam quaestionis solvendae rationem arripiente·

